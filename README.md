# eser.live Projeleri <!-- omit from toc -->

## İçindekiler <!-- omit from toc -->

- [Önbilgi](#önbilgi)
  - [AYA Nedir?](#aya-nedir)
  - [eser.live Nedir?](#eserlive-nedir)
  - [Projelerin Amacı ve Hedefleri Nelerdir?](#projelerin-amacı-ve-hedefleri-nelerdir)
- [Koordinasyon](#koordinasyon)
  - [İletişim Kanalları](#i̇letişim-kanalları)
  - [Planlama ve Proje İçerikleri](#planlama-ve-proje-i̇çerikleri)
- [Proje Listesi](#proje-listesi)


## Önbilgi

Selam 👋 İsmim Eser Özvataf. 2015 yılından bu yana Türkiye merkezli ve Türkçe
konuşan yazılım ekosisteminde üretken olmaya çalışıyorum.

Bu yolda ilk projem [Açık Kaynak İnisiyatifi](https://acikkaynak.github.io/)
oldu. Birçok arkadaşımın da yardımıyla açık kaynaklı projelerin indeksini
tutarak insanların projelerini birbirlerine tanıtması, yardımlaşması ve
iletişimde olmalarını sağlıyorduk.

Açık Kaynak İnisiyatifi daha çok GitHub ve fiziksel topluluklar üzerinden
ilerleyen bir organizasyona sahipti. Kendimizi revize etmek, diğer topluluklara
destek verecek "10forward" isimli bir proje üzerinde çalışıyorduk ki; Şubat
2023’te topluluklar olarak şartlar bizi
[Açık Yazılım Ağı](https://acikyazilimagi.com/) (AYA) çatısı altında bir araya
getirdi.

Açık Kaynak İnisiyatifi'nde yaptığımız çalışmalarda kazandığımız bilgi
birikimini AYA'nın koordinasyonunda kullandık ve önümüzde yepyeni yollar
belirdi.

### AYA Nedir?

AYA (Açık Yazılım Ağı), Şubat 2023’te Kahramanmaraş’ta gerçekleşen ve 10 ili
etkileyen depremin sabahında Twitter üzerinde “depremden etkilenenlere nasıl
yardımcı olabiliriz?” sorusu çerçevesinde organize olmuş bilişim gönüllülerinin,
Discord ve GitHub platformlarında iletişimde kalarak ördükleri bilişim
çözümlerinin yönlendirilmesine vesile olan bir platform olarak oluşturuldu.

Bu oluşum, 24.000’den fazla katılımcıya ulaşarak, GitHub üzerinde 50’ye yakın
proje üretti ve deprem sonrası yaşanan sorunlara çözüm bulmak için AFAD, AHBAP,
AKUT gibi kurumlarla iş birliği yaparak teknoloji destekli yardımlar sundu.

Gönüllüler dışında kendi bir bağlılığı, kimliği, yapısı olmayan AYA, “gönüllü
geliştirilen yazılımlarla oluşan bir yazılım vakfı” olarak bünyesinde
barındırdığı açık kaynak çözümleri GitHub aracılığı ile dünya üzerindeki
herkesin ulaşımına açtı.

AYA hakkında detaylı bilgiye [acikyazilimagi.com](https://acikyazilimagi.com/)
adresinden ulaşabilirsiniz.

### eser.live Nedir?

eser.live, Açık Kaynak İnisiyatifi'nin YouTube içerik üretimini ve Discord
üzerinden online bir topluluk olmayı merkezine alarak kendini revize ettiği yeni
kimliğidir.

İlk akıllara gelen yeni bir organizasyon kurmak yerine AYA çatısı altında devam
etmek olsa da; AYA'nın bana kalırsa "sahibinin olmaması" ve "resmi bir
kimliğinin bulunmaması" vazgeçilmez iki özelliği idi.

Bu nedenle AYA sonrasında, topluluğun değişen dinamiklerle birlikte bir
revizyona gidip topluluğa yönelik çalışmalarımızı daha sosyal, insanların
ilgisini daha net çekebilecek bir kimliğe kavuşturmak için
[eser.live](https://eser.live) hizmete girdi.

### Projelerin Amacı ve Hedefleri Nelerdir?

"eser.live projeleri", aslında hem yazılım topluluğuna yönelik hem de sosyal
sorumluluk kapsamında AYA’nın gönüllü geliştiricileri olarak eser.live
çevresinde topladığımız katılımcılarla ile başlattığım yeni bir inisiyatiftir.

AYA’da olduğu gibi sosyal bir yarar oluşturmak motivasyonuyla nitelikli bilişim
çözümleri üreten gönüllülerin bir araya gelmesi ve kurum/kuruluşların açık
kaynaklı bilişim çözümlerine kavuşmaları için birlikte hareket etmek ilk
hedefimiz.

Buradaki projeleri gerçekleştirirken insanları açık kaynak kültürüyle
tanıştırmak ve Açık Kaynak İnisiyatifinin oluşturduğu, AYA’nın devam ettirdiği
geleneğin sürdürülebilirliğini sağlamak da amaçlarım arasında yer alıyor.

Bu nedenle Twitter/X üzerinden
[bir çağrı ile](https://twitter.com/eserozvataf/status/1751138727835939228) ile
tekrardan AYA’ya yapacağımız katkıyı daha bilinir açık kaynak geliştirme
pratiklerine göre yapmayı denemek istedim.

Eğer başarırsak hem topluluğun kendi için hem de çeşitli kurum, kuruluşların
nitelikli yazılım ihtiyaçlarına ulaşabilmeleri için onlara açık kaynaklı
alternatifler sunmuş; Aynı zamanda bunu da Internet üzerinde geliştirme yapmak
için gönüllü olacak insanları bir araya gertirerek, onları açık kaynak kültürüne
adapte etmiş ve sonucunda hep birlikte AYA bünyesinde yer alması geliştirdiğimiz
yeni projelere sahip olmuş olacağız.

## Koordinasyon

### İletişim Kanalları

İletişim çoğunlukla
[eser.live ve yazılımcı ağı Discord Sunucusu](https://discord.gg/ckS4huSvEk)
yapılacak. Projelerin tanıtımları, bazı geliştirme kısımları, bazı planlama
aktiviteleri ve demoları
[eser.live YouTube Kanalı](https://www.youtube.com/@eserlive/live) üzerinden
sunulacak.

### Planlama ve Proje İçerikleri

Planlamalar ve geliştirme maddelerinin takibi klasik bir açık kaynak proje
yönetimi mantığı ile GitHub Issues üzerinden yapılıyor olacak. Ekran tasarımları
için Figma, mimari kararlar için ADR kayıtları, dokümantasyon için ise `docs/`
dizinlerinde yer alacak içerikler bulunacak.

Projelerin detayları için
[GitHub Issues](https://github.com/eser/eserlive-projeleri/issues) alanını takip
edebilirsiniz.

## Proje Listesi

| Proje İsmi | Proje Durumu | Proje Lideri | Proje Amacı | GitHub Adresi                                       |
| ---------- | ------------ | ------------ | ----------- | --------------------------------------------------- |
| eser.live  | Aktif        | Eser Özvataf | .           | [eser/eser.live](https://github.com/eser/eser.live) |
